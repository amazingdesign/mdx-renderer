# Wstęp

## 👋 Zaczynamy

Cześć <Name />!

Zanim zaczniemy naukę programowania, musimy zacząć od instalacji niezbędnych narzędzi. Jest to niezbędne z dwóch powodów:

- Twoje środowisko pracy będzie 1:1 identyczne jak moje - zminimalizuje to prawdopodobieństwo pomyłek
- będziemy korzystać z najpopularniejszych programów, z których prawdopodobnie będziesz korzystać w przyszłej pracy pracy
- programy pomogą nam w pisaniu kodu - oczywiście wszystko da się napisać w "Notatniku", ale nikt o zdrowych zmysłach tego nie praktykuje ;)

## 🖱 System operacyjny i Twoje umiejętności

Zacznijmy od najważniejszego - Twojego systemu operacyjnego. Ten na pewno masz już zainstalowany, ale musimy uzgodnić kilka spraw.

1. Każdy system operacyjny jest odpowiedni do tworzenia stron WWW i aplikacji webowych. Nie ma więc znaczenia czy używasz Windowsa, MacOS czy Linuxa.
2. Nie na każdym systemie operacyjnym można instalować te same programy. Niektóre nie zostały wydane na niektóre systemy. W tym kursie będziemy korzystać jedynie z programów które można zainstalować na dowolnym z nich.
3. Każdy z systemów ma trochę inny "sposób" na wydawanie poleceń tekstowych komputerowi. W kolejnych częściach kursu będziemy często ich używać, i pokażę jak ten problem rozwiązać - na razie nie jest nam to potrzebne.
4. Ufam, że posiadasz podstawową wiedzę z zakresu obsługi komputera i zakładam, że nie posiadasz kompletnie żadnej wiedzy i programowaniu. W myśl tego nie będę pokazywał jak zainstalować program na Twoim komputerze, bo sądze, że to już potrafisz, a skupię się na wiedzy o programowaniu.
5. Do programowania aplikacji webowych nie jest potrzebny potężny komputer. Prawdopodobnie wystarczy taki jaki już masz. Nie ma też żadnej różnicy czy działąsz na laptopie czy na komputerze stacjonarnym, ale bez sensu jest próbować programować na tablecie bądź smartfonie 😉
6. Jeśli chcesz kupić nowy komputer, by zacząć programować, polecam żeby:
    - miał procesor minimum Intel i5 (i7 nie jest raczej potrzebne) lub odpowiednik, pamiętaj że i5 to nazwa serii a nie modelu, warto sprawdzić czy konkretny model jest wyposażony w procesor z aktualnego bądź poprzedniego roku a nie z przed kilku lat 😄
    - posiadał dysk SSD
    - posiadał minimum 8GB RAM-u (wskazane 16 GB)
    - karta graficzna nie ma większego znaczenia

## 🗒 Edytor

Podstawowym narzędziem pracy każdego programisty jest edytor kodu. Możesz również spotkać się z takimi nazwami jak IDE - zintegrowane środowisko programistyczne ang. Integrated Development Environment czy edytor tekstowy. Najczęściej odnoszą się one do tego samego - programu, w którym będziemy pisać kod. Są między nimi różnice, ale na ten moment nie są one bardzo istotne.

<Optional title={'IDE vs. edytor kodu vs. edytor tekstu'}>
  {`
  1. Edytor tekstu - to najprostszy z nich. Jego funkcjonalność skupia się na edycji pojedynczego pliku. Najczęściej nie posiada żadnego formatowania tekstu (zmieniania jego wyglądu - czcionki etc.). Przykładem edytora tekstu jest Windowsowy Notatnik.
  2. Edytor kodu - można powiedzieć, że jest to mocno rozbudowany edytor tekstu, stworzony specjalnie do pisania kodu. Tak jak powyższy jego działanie skupia się najczęściej na edycji pojedynczych plików, a nie całych projektów (np. kodu całej aplikacji). Dobrym przykładem takiego programu jest
  [Notepad++](https://notepad-plus-plus.org/).
  3. IDE - jak sama nazwa wskazuje jest to najbardziej rozbudowany program. Łączy on wiele funkcjonalności, nie tylko dotyczących pisania kodu, ale również jego uruchamiania, poszukiwania błędów (debugowania) czy zapisywania wersji. Popularnym IDE jest
  [Webstorm](https://www.jetbrains.com/webstorm/).
  `}
</Optional>

## 🖥 Visual Studio Code (VSC / Code)

Podczas wszystkich części tego kursu będziemy korzystać z bezpłatnego programu stworzonego przez Microsoft o nazwie [*Visual Studio Code*](https://code.visualstudio.com/). 
Często jego nazwa jest skracana do *VS Code*, *VSC* lub po prostu *Code*.

**UWAGA!** Program Visual Studio (bez "Code") to zupełnie inny płątny program. Miej to na uwadze 😄

VS Code jest hybrydą pomiędzy dużym i "ciężkim" IDE a lekkim i mało funkcjonalnym edytorem kodu. Posiada bardzo przejrzysty interfejs, więc na pewno się z nim szybko oswoisz.

Zainstalujemy go w kolejnym rozdziale.

<Tip>
  Edytor VS Code jest napisany w JavaScripcie - co świadczy o niezwykłej elastyczności tego języka, daleko wykraczającej poza tworzenie stron WWW.
</Tip>

## 🌐 Google Chrome

Google Chrome prawdopodobnie już znasz 😄 Większość programistów tworzących aplikacje i strony internetowe korzysta właśnie z tej przeglądarki, nie tylko ze względu na jej szybkość, ale przede wszystkim na wbudowane w nią narzędzia deweloperskie (Dev Tools). Jest to część Google Chrome, która umożliwia podgląd otwartej właśnie strony. Dzięki temu programiści na bieżąco mogą widzieć czy ich kod działą i ewentualnie wprowadzać poprawki. 

Kliknij prawym przyciskiem na dowolną stronę (np. tą na którą patrzysz 😄) i wybierz pozycję "Zbadaj". Brawo - właśnie udało Ci się otworzyć narzędzia deweloperskie! Więcej o nich dowiesz się w kolejnych częściach kursu.
**UWAGA** nie jest to możliwe na wersji mobilnej przeglądarki.

Jeśli nie masz Google Chrome - zainstalujemy go w kolejnym rozdziale.

## 🙂 Najważniesze 

Jeśli któraś częśc kursu sprawi Ci problemy, coś będzie dla Ciebie niezrozumiałe lub znajdziesz błąd w tekście lub zadaniu - skontaktuj się [kontakt@coderoad.pl](mailto:kontakt@coderoad.pl) !